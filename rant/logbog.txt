Lørdag d. 16. april kl. 06:36:
    Vi ankommer i kantinen, ulasteligt klædt som altid.
    Kantinen er fyldt med rødøjede dataloger bag deres spil-spillende datamater.
    Vi medbringer morgenbrød for at vise vores velvilje til at deltage i en fantastisk lokalområdsnetværksfest.
    Imod os kommer en mur af lyd.
    En infernalsk larm, som selv ikke den bedste negerdanser ville kunne fortolke til menneskelige bevægelser.
    Vi bevæger os ned igennem rækkerne af zombieagtige dataloger bag datamater af alle afskygninger, hver især i deres egen høretelefonindsluttede verden.
    Tilsyneladende er vi de eneste der lever i verdenen af infernalsk larm, eftersom disse indfødte ikke lader sig påvirke af den.
    Vi ankommer til camp spiltirsdag...
    Den er tom.

Lørdag d. 16. april kl. 06:45
    Vi har fejlet i vores forsøg på at socialisere ved at dele et måltid mad med de indfødte.
    Forsøget fejlede.
    Den infernalske larm forstætter.
    Gentagen henvendelse og afkrævning af forklaring på kilde og årsag til infernalsk larm henviser til officiel kilde: DIKULAN Playlist^TM
    Vi tager dette til efterretning og omgrupperer.

Lørdag d. 16. april kl. 06:46
    DIKULAN afkræves forklaring på hvorledes infernalsk larm i offentligt rum giver mening, når alle indfødte er påkrævet brug af høretelefoner.
    DIKULAN afkræves forklaring på hvorfor ingen indfødte danser i lidenskabelig ekstase til den infernalske, men dog rytmiske, larm.
    DIKULAN bliver bedt forholde sig til at lokalet befinder sig i en attraktiv ejendom, hvor der på dette tidspunkt bør tages højde for arbejdende individer, børneforældre og lignende tilstødende beboere.
    DIKULAN bliver bedt om at forholde sig til at lokalet er designeret til studiepladser og infernalsk, men dog rytmisk larm, ikke går i spænd med forbydende studieaktivitet.
    DIKULAN afkræves forklaring på hvorfor ingen svarer på undertegnedes henvendelser.

Lørdag d. 16. april kl 07:00
    Vi vender tilbage fra omgrupperingspause, hvor tørrede urter blev brændt og indåndet.
    Den infernalske larm fortsætter.
    Vi opfordrer høfligt til dans, da antagelsen er at infernalsk larm har egenskaber der motiverer til rytmiske bevægelser og parringsdans.
    DIKULAN forholder sig passivt.
    Camp Spiltirsdag er på dette tidspunkt præget af stærk misfornøjelse ogverfor DIKULANS opførsel, og en ulmende konflikt spidser til.

Lørdag d. 16. april kl 07:04
    En colaflaske bliver kastet igennem lokalet i frustration over konflikten, der på nuværende tidspunkt overstiger spændingerne i mellemøsten.
    DIKULAN forholder sig passivt på trods af højlydte udråb om arrangørernes mødre, søstre og ufødte børn.

Lørdag d. 16. april kl 07:25
    Konflikten bliver sat på standby, knapper og slipseknude bliver løsnet.
    Apatisk passivitet sænker sig over Camp Spiltirsdag, og de to eneste tilstedeværende fordyber sig i logbøger og andre trivialsysler, som fremmer Spiltirsdags leve fremfor DIKULANs.
